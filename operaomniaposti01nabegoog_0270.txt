218 ΔΡΧΑῙΟΛΟΓΙΔΣ

βασιλεύοντα τῆς χώρας ταύτης ἀπέστειλε Μωυσῆς, τῷ
στρατῷ δίοδον αίτών ἐφ’ αἷς θελήσειε πίστεσιν, ὥστε
μηδὲν ἀδικηθῆναι μήτε τὴν γῆν μύιε τοὺς ἐνοικούν-
τας ών Σιχὼν ἐκράτει, τοῖς τε κατὰ την ἀγορὰν χρῆ-
σθαι πρὸς τὸ ἐκείνων λυσιτελές, εί καί τὸ ὕδωρ och-⁵
τοῖς πιπράσκειν ἐθέλοιεν. Σιχὼν δ’ ἀρνούμενος ὁπλίζει
τὸν οἰκεῖον στρατόν, καὶ τοὺς Ἑβραίους διαβαίνειν
ῖτδν Ἀρνῶνα κωλύειν ἑτοιμότατος ἦν. <87> Μωυσῆς
δ’ δρῶν πολεμίως αὐτοῖς τὸν Ἀμορραῖον διακείμενον,
οὔτε περιφρονούμενος ἀνέχεσθαι δεῖν ἐγνω, καί τοὺς 1⁰
Ἑβραίους τῆς ἀπραξίας καὶ τῆς δι’ αὐτὴν ἀπορίας,
ὑφ’ ἧς στασιάσαι τε πρότερον αὐτοῖς συνέπεσε καί
τότε δυσκόλως εἶχον, ἀπαλλάξαι διαγνούς ἤρετο τὸν
θεὸν εί πολεμεῖν αὐτῷ δίδωσι. <88> τοῦ δὲ θεοῦ
καὶ νίκην ἀποσημήναντος, αὐτὸς θαρραλέως εἶχε πρὸς 1⁶
τὸν ἀγῶνα καὶ τοὺς στρατιώτας παρώρμα, νῦν αὐτοὺς
ἀξιῶν τῆς τοῦ πολεμεῖν ἡδονῆς ἀπολαύειν, ὅτ’ αὐτῇ
συγχωρεῖ χρήσασθαι τὸ θεῖον. οἳ δ’ ἧς ἐπόθουν ἐξ·
ουσίας λαβόμενοι, καὶ τάς πανοπλίας ἀναλαβόντες,
εὐθέως ἐχώρουν είς τοῦργον. <89> ὁ δ’ Ἀμορραῖος ²⁰
οὐκέτ’ ἦν ἐπιόντων ὅμοιος αὑτῷ, ἀλλ’ αὐτός τε κατε-
πλάγη τοὺς Ἑβραίους, καὶ ἡ δύναμις αὐτοῦ παρέχουσα
θᾶττον αὐτὴν εὔψυχον εἶναι δοκεῖν, τότ’ ἀπηλέγχθη
πεφοβημένη. τὴν πρώτην οὗν σύνοδον οὐχ ὑπομεί-
ναντες ἀντιστῆναι καὶ δέξασθαι τοὺς Ἐβραίους πρέ· ²⁶
πονται, τοῦτ’ αὐτοῖς σωτηρίαν ὑπολαβόντες μᾶλλον ἢ
τὸ μάχεσθαι παρέξειν. <90> ἐθάρρουν γὰρ’ ταῖς πόλε-
σιν οὔσαις ὀχυραῖς, παρ’ ών οὐδὲν αὐτοῖς όφελος ἧν
είς ταύτας συνδιωχθεῖσιν. Ἑβραῖοι γὰρ ώς ἐνδόντας
αὐτοὺς εἶδον, εὐθὺς ἐνέκειντο, καὶ παραλύσαντες αὐ- ³0

β 86 -- Num. XXI 22.

 

